NOTIZIE da IAH ITALIA not peer reviewed

3° Conferenza Internazionale Multidisciplinare sulle Acque Minerali e Termali, MinWat2020

3rd International Multidisciplinary Conference on Mineral and Thermal Waters, MinWat2020 Alfonso Cornielloa, Emilio Cuocob, Paolo Fabbric, Giovanni Fortea, Vittorio Paoluccid, Vincenzo Piscopoe, Dario Tedescof, Stefano Viarolig aDipartimento di Ingegneria Civile, Edile e Ambientale, Università di Napoli Federico II b Istituto Nazionale di Geofisica e Vulcanologia, Osservatorio Vesuviano, Napoli c Dipartimento di Geoscienze, Università di Padova, IAH Commission on Mineral and Thermal Waters d Ferrarelle Società Benefit e Dipartimento di Scienze Ecologiche e Biologiche, Università della Tuscia, IAH Commission on Mineral and Thermal Waters f Dipartimento di Scienze e Tecnologie Ambientali, Biologiche e Farmaceutiche, Università della Campania Luigi Vanvitelli g Dipartimento di Scienze, Università di Roma Tre

Keywords: mineral water, thermal water, IAH Conference, MinWat.

Parole chiave: acqua minerale, acqua termale, Conferenza IAH, MinWat.

Dal  26  al  30  giugno  2022  si  è  svolto  a  Caserta  la    3° Conferenza  Internazionale  Multidisciplinare  sulle  Acque Minerali e Termali, MinWat2020. Questo evento fa seguito agli incontri già organizzati con successo nel 2014 a Karlovy Vary (Repubblica Ceca) e nel 2017 a Luso (Portogallo) (Fig. 1). MinWat2020 è un evento internazionale organizzato dalla Commissione  Acque  Minerali  e  Termali  della  Associazione Internazionale di Idrogeologia (IAH), dal Comitato Italiano

della IAH, dalle Università della Campania “Luigi Vanvitelli”, di  Napoli  “Federico  II”,  di  Padova  e  della  Tuscia  e  dalla Ferrarelle Società Benefit.

La  conferenza  ha  avuto  anche  l’onore  di  ospitare  il Presidente  dell’IAH  internazionale,  Prof.  David  Kreamer, il  Vicepresidente  per  il  Programma  e  la  Scienza  dell’IAH, Prof.  Marco  Petitta,  ed  il  Presidente  del  Comitato  italiano dell’IAH, Prof. Sergio Rusi.

Fig. 1 - Foto di gruppo di alcuni partecipanti alla Conferenza MinWat2020(+2).

Fig. 1 - Group photo of some of the participants at the MinWat2020(+2) Conference

73

Acque Sotterranee - Italian Journal of Groundwater (2022) - AS42-594: 73 - 75DOI 10.7343/as-2022-594not peer reviewed Come  nella  tradizione  delle  passate  edizioni,  nell’ambito delle  attività  della  IAH,  ed  in  particolare  della  sua Commissione  sulle  Acque  Minerali  e  Termali  (CMTW),  la conferenza è stata l’occasione per stimolare idee e discussioni su  queste  tematiche,  coinvolgendo  scienziati,  accademici, professionisti, decisori politici e mondo delle imprese.

Il  cammino  di  MinWat2020  è  stato  molto  complesso, considerando che la data originaria era fissata a marzo 2020, cioè  più  di  due  anni  fa.  Sfortunatamente  l’inaspettata  e complessa  situazione  sanitaria  mondiale  ci  ha  costretti  a posticiparne  la  data  per  ben  quattro  volte  e  di  due  anni.  A nostro parere questa era l’unica scelta possibile in un periodo in cui era veramente difficile fare previsioni a lungo termine. Nonostante  questi  problemi  abbiamo  tenacemente  voluto che la Conferenza si tenesse in presenza, perché era giunto il momento di lanciare un segnale forte alla nostra comunità e perché siamo convinti che gli argomenti scientifici dovrebbero essere discussi di persona e non attraverso uno schermo.

Nonostante tutti questi ritardi, il Comitato Organizzatore non  si  è  fermato  ed  ha  lavorato  alla  pubblicazione  di  un numero  speciale  della  rivista  Environmental  Geochemistry and  Health  della  Springer,  nel  quale  abbiamo  selezionato 20  articoli  derivanti  da  alcune  delle  presentazioni  di MinWat2020:(https://link.springer.com/journal/10653/ volumes-and-issues/44-7).

In  questo  pazzo  mondo,  dove  i  venti  di  guerra  stanno sinistramente soffiando nella vecchia Europa, e dove qualcuno ancora  crede  che  le  armi  possano  dettare  legge,  noi  siamo

convinti  che  la  scienza  ed  il  confronto  delle  idee  debbano essere un esempio di come, opinioni diverse, dovrebbero essere discusse e confrontate pacificamente senza confini di stato, di razza o di religione, e MinWat2020 ed i suoi partecipanti ne sono stati un esempio.

Nonostante  le  difficoltà  di  questi  periodi,  il  convegno  ha avuto  circa  100  iscritti  provenienti  da  industrie,  università e centri di ricerca, la maggior parte dei quali in presenza e provenienti da 26 paesi di Europa, America ed Asia (Fig. 1). Tutte le sintesi dei contributi scientifici al convegno sono state raccolte  in  un  Abstract  Book:  (https://minwatitaly2020.org/ abstract_book.pdf).

Al convegno sono state presente 4 relazioni ad invito, una per  ogni  sessione  tematica,  provenienti  sia  dal  mondo  della ricerca  che  dell’industria  (Istituto  Nazionale  di  Geofisica e  Vulcanologia  -  INGV,  Danone,  Natural  Mineral  Waters Europe  -  NMWE,  World  Federation  of  Hydrotherapy  and Climatotherapy-FEMTEC).  Nelle  4  sessioni  scientifiche  ci sono state 30 presentazioni orali e 34 posters. Le presentazioni sono state suddivise in quattro aree di ricerca: Idrogeologia e Geochimica delle Acque Minerali e Termali; Tutela e Gestione delle Acque Minerali e Termali; Acque Minerali in Bottiglia; Aspetti Terapeutici delle Acque Minerali e Termali.

Durante  il  convegno  si  è  svolta  anche  un’interessante escursione  sul  campo.  La  prima  parte  incentrata  sull’area termale di Telese (Fig. 2), e la seconda parte sullo stabilimento Ferrarelle  ed  suoi  campi  pozzi  (Fig.  3).    In  questo  caso  si  è avuta la possibilità di bere direttamente l’acqua dalla sorgente e di vedere il geyser Ferrarelle (gas e acqua).

74

Fig. 2 - Escursione alle sorgenti termali di Telese (Benevento).

Fig.  2  -  Field  trip  to  the  thermal  springs  of  Telese (Benevento).

Acque Sotterranee - Italian Journal of Groundwater (2022) - AS42-594: 73 - 75DOI 10.7343/as-2022-594 Durante la Conferenza si è anche tenuto la riunione della Commissione Acque Termali e Minerali della IAH, coordinata dal suo Presidente, Jim Lamoreaux, e dal Segretario, Adam Porowski.  Le  discussioni  si  sono  concentrate  sulle  attività future della commissione e soprattutto sulla scelta del luogo della  prossima  possibile  conferenza.  La  scelta  è  ricaduta  su Davos, in Svizzera nel 2024.

Nel discorso finale è stata notata l’assenza di scienziati di paesi in via di sviluppo, cioè di luoghi dove la risorsa idrica è  particolarmente  importante  e  strategica.  Senza  dubbio  un maggiore sforzo dovrebbe essere impiegato per condividere le informazioni  e  le  conoscenze  con  paesi  del  sud  del  mondo, cercando di essere più attivi nel creare collaborazioni in quelle aree del pianeta.

In conclusione la Conferenza MinWat2020 si è confermata quale  evento  in  cui  ricercatori  e  professionisti  possono incontrarsi condividendo conoscenze e tecnologie, discutendo apertamente  sulle  miglior  politiche  da  adottare  in  relazione alle acque termali e minerali.

Infine,  il  Comitato  Organizzatore  ha  espresso  un  sincero apprezzamento  agli  sponsor  per  il  loro  grande  supporto  nel rendere  possibile  questo  evento.  Primo  fra  tutti  Ferrarelle Società  Benefit,  per  il  grande  aiuto  prestato  anche  in  fase organizzativa,  ma  anche  Paparelli,  Samminiatese  Pozzi, Sartorius, Terme di Boario, Panelli e ISO4.

Fig. 3 - Escursione presso l’impianto di captazione e imbottigliamento Ferrarelle, particolare del pozzo artesiano (Riardo, Caserta).

Fig. 3 - Field trip to the Ferrarelle tapping and bottling plant, detail of the flowing well (Riardo, Caserta).

75

Acque Sotterranee - Italian Journal of Groundwater (2022) - AS42-594: 73 - 75DOI 10.7343/as-2022-594not peer reviewed